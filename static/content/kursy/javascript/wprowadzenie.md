## Wprowadzenie

---

- **Pracujesz w biurze?**
- **Masz do dyspozycji komputer/ laptop, Internet i kubek kawy/ herbaty?**
- A może tak spróbujesz przekonać się, czy **kodowanie może być równie dobrym wypełniaczem Twojego czasu w biurze, jak skrollowanie Fejsa czy Insta**?

*Kodujemy w biurze* powstało, by **zachęcić pracowników biurowych do spróbowania swoich sił w kodowaniu** webowym w przyjazny i nie wymagający żadnych konfiguracji sposób.

Chodzi mi przede wszystkim o **pobudzenie Twojej ciekawości** i pokazanie, że **pisanie kodu jest dostępne dla każdego** i może być świetną **zabawą oraz rozrywką intelektualną** (w szczególności w biurze)!

Ponieważ wolę **uczyć się nowych rzeczy w praktyce, widząc natychmiastowe rezultaty** mojej nauki i pracy, dlatego w trakcie tego kursu:

- od samego początku **będziemy tworzyć coraz bardziej rozbudowaną aplikację do zarządzania listą zadań do zrobienia, która będzie działać w konsoli naszej przeglądarki bezpośrednio na tej stronie** *(za chwilę dowiesz się, czym jest konsola i jak z niej korzystać)*, a potem zostanie przekształcona w samodzielną aplikację webową,
- **przy okazji** tworzenia aplikacji **opanujemy podstawy języka JavaScript** - <a href="https://bulldogjob.pl/readme/najpopularniejsze-jezyki-programowania-2020" target="_blank">najbardziej popularnego języka programowania</a>, a potem także niezbędne podstawy HTML i CSS (w kolejnych kursach).

**PS.** *de facto* stworzymy co najmniej kilka samodzielnych, samowystarczalnych i coraz bardziej rozbudowanych i zaawansowanych wersji wspomnianej aplikacji, rozbudowując ją przy okazji poznawania kolejnych zagadnień z języka JavaScript (a później też HTML i CSS). Każda z wersji aplikacji będzie całością samą w sobie i można będzie ich używać osobno - te pierwsze wersje będą działać tylko w konsoli przeglądarki, kolejne natomiast będą możliwe do pobrania.

Aplikacja, którą stworzymy, umożliwi nam:

- zapisywanie,
- przechowywanie,
- wyświetlanie,
- dodawanie,
- modyfikowanie oraz
- usuwanie zadań do zrobienia.

Na początku (w Module 1.) będzie to możliwe za pomocą poleceń napisanych przez nas kodem (poleceniami w czystym) JavaScript w konsoli.

Później (Moduł 2.) stworzymy i będziemy używać własnych funkcji, które zostaną zapisane w pliku bezpośrednio w przeglądarce, dzięki czemu nasz kod zostanie zachowany nawet po przeładowaniu strony oraz będziemy mogli go uruchomić w konsoli. W ten sposób powstanie aplikacja w wersji 1.0.

Natomiast w Module 3. (na razie w niniejszym kursie mamy 3 moduły) rozbudujemy naszą aplikację w ten sposób, że nie tylko kod będzie zachowany w przeglądarce, ale także same zadania zostaną zapisane w przeglądarce za pośrednictwem wbudowanej funkcjonalności `localStorage`, która jest swego rodzaju magazynem danych. W ten sposób powstanie aplikacja w wersji 2.0.

W ramach rozbudowy niniejszej strony i dodawania kolejnych lekcji i kursów (co zależy od Waszego zainteresowania projektem, dlatego zachęcam do polubienia i śledzenia profilu na <a href="https://www.facebook.com/kodujemywbiurze" target="_blank">Facebooku</a> i <a href="https://www.linkedin.com/company/kodujemywbiurze" target="_blank">LinkedIn</a>), będziemy przekształcać i dalej rozwijać tę aplikację w aplikację z pełnego zdarzenia - z interfacem użytkownika, bazą danych, rejestracją użytkowników itd. *Sky is the limit*, aczkolwiek na początek w ramach eksperymentu ograniczymy się do funkcjonalności, którymi dysponuje nasza przeglądarka.

Mam nadzieję, że kiedy dobrniesz do końca tego tutoriala, to będziesz chciał/a więcej! Jeśli tak będzie, to daj mi znać, że jesteś zainteresowany/a dalszymi lekcjami w tym samym stylu.

*Happy Coding!*